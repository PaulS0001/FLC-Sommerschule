nibelungenlied_anfang_c: Created by an unregistered copy of the Classical Text Editor.*!*!
******

******
gte: ; lte: ; when:
******
uns ist in alten maeren wnders vil geseit von heleden loberen veon grozer arebeit von frevde vn̅ hochgeciten von weinen vn̅ klagen von kvner recken striten mvget ir nv wunder horen sagen Ez whs in Bvregonden ein vil edel magedin daz in allen landen nicht schoners mohte sin Chriemhilt geheizen div wart ein schone wip darvmbe mvsin degene vil verliesen den lip Ir pflagen dri kunige edel un̅ rich Gunther un̅ Gernot die rechen loblich vn̅ Giselher der iunge ein wetlicher degen div frowe was ir swester die helde hetens in ir pflegen Ein richiv chuniginne frov vte ir mvter hiez ir vater der hiez Dancerât der in div erbe liez sit nach nach sime lebene ein ellens richer man der ovch insiner iugende grozer eren vil gewan Die herren waren milte von arde hoh erborn mit kraft vn̅ mazen chvne die recken vzerchorn da zen Bvrgonden so war ir lant genannt si frumten starchiv wnder sit in etzelen lant Ze Wormze bi dem rine sie wonten mit ihr chraft in dienten von ir landen vil stolziv riterschaft mit loblichen eren vnz an ir endes zit si sturben iæmerliche sit von zweier frowen nit Die dri kunige waren als ich gesaget han von vil hohem ellen in waren vndertan ovch die besten rechen von den man hat gesaget starch vn̅ vil chvene in scharpfen striten vnverzaget Daz was von Tronege Hagene vn ovoch der bruder sin Danchwart der snelle von Metzzen Ortwin die zwene marcgraven Gere vn̅ Ekkewart Volker von Alzeye mit ganzem ellen wol be wart Rvomlt der chvchen meister ein vz erwelter degen Sundolt vn̅ Hvnolt die herren mvsin pflegen des hoves vn̅ der eren der drier kunige man si heten noch manigen recken der ich gennen niemen kan Danchwart der war marschalch do was der nefe sin trvhsetze des kuniges von Mezzen Ortwin. Sindolt der was schenche ein wetlicher degen Hvnolt was chamerære si chunden hoher eren pflegen
******
