nibelungenlied_a: Created by an unregistered copy of the Classical Text Editor.*!*!
******

******
gte: ; lte: ; when:
******
uns ist in alten maeren wunders viel geseit von helden lobebaeren von grozer chvonheit von frovden hochgeziten von weinen und von klagen von chvoner werden strite mvget ir nv wunders hoeren sagen ez wuohs in Burgonden ein schoene magedin daz in allen landen nit schoeners mohte sin chrimhilt was sie geheizzen vnde was ein schoene wip darumbe mvosen degene vil verliesen den lip der minnechlichen meide trvoten wol gezm in mvote kvner recken niemen was ir gram ane maze schoene so was ir edel lip der ivnchfrowen tugende zierten anderiv wip ir phlagen dri kvnige edel unde rich Gvnthere vnde der Gernot die recken lobelich vnde GIselher der ivnge ein voz erwelter degen div frovwe wars ir swester die fvrsten hetens in ir pflegen die herren warn mitle von arte hoh geborn di krefte vnmnazzen kvne die recken voz erkorn da zen Burgonden so was ir lant genant sie fvmden starkiv wnder sit in Ezelen lant Ze Wornitz bi dem rine sie wonden mit ir kraft in dienten von ir landen vil stolziv riterschaft dit stoltzlichen eren vnz an ir endes zit sie stvrben sie iamerlichen von zweier edelen frovwen nit Ein richiv kviniginne frov vote ir mvoter hiez ir vater hiez Danchart der in div erbe liez su nach sime lebene ein ellens richer man der in siner iugende grozzer eren vil gewann die dri kvnige waren als ich gesaget han von vi hohem ellen in warn vndertan ovch die besten rechen von den man hat gesaget stark vnde vil chvone in allen striten vnverzaget Daz was von Tronyn Hagene vnd ovch der bruoder sin Danchwart der vil snelle vnde Meren Ortwin die zwene marchgrauen Gere vnde Eckewart Volcker von Alzye mit ganzen ellen wol bewart Rvomol der kvchen meister ein voz erwelter degen Sindolt vnd Hvnolt dise herren mvsen pflegen des houes vnd der eren der drier kvnige man. si heten noch manigen reken der ich genennen niht en
******
